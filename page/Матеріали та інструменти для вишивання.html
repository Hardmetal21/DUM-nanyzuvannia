<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="icon" type="image/svg" href="../img/Загальна директорія/bead.png">
    <link rel="stylesheet" href="../css/normalize.css">
    <link rel="stylesheet" href="../css/style.css">
    <script src="../Script/Jquery.js"></script>
    <script src="../Script/menu.js"></script>
    <script src="../Script/triger.js"></script>
    <script src="../Script/image.js"></script>
    <title>Нанизування</title>
</head>
<body>
    <header>
        <div class="head1"> 
            <div class="head2">
            <h1 class="headText">Нанизування</h1>
        </div>
    </div>      
    </header>
    <nav class="navigation"> 
        <div class="nav-content">
        <a href="Вступ.html">Вступ</a>
        <a href="Зміст.html" class="sub">Зміст <span class="triger">▲</span></a>
            <ul>
                <li ><a href="Лабораторна №1.html">Намисто і ланцюжки на одній нитці</a></li>
                <li ><a href="Лабораторна №2.html">Ланцюжки на двох нитках</a></li>
                <li ><a href="Лабораторна №3.html">Нанизування сіток</a></li>
                <li ><a href="Лабораторна №4.html">Ажурні комірці</a></li>
                <li ><a href="Лабораторна №5.html">Ланцюжки із зубчиками</a></li>
                <li ><a href="Лабораторна №6.html">Мозаїчні вироби</a>
                <li ><a href="Лабораторна №7.html">Шнури об’ємні</a></li>
                <li ><a href="Лабораторна №8.html">Паралельне нанизування. Виготовлення об’ємних прикрас</a></li>
                <li ><a href="Лабораторна №9.html">Виготовлення українського ґердана</a></li>
                <li ><a href="Лабораторна №10.html">Техніка вишивки бісером</a></li>
            </ul>
        <a href="Список використаних джерел.html">Література</a>
    </div>
    </nav>
    <section class="main-content">
        <article>
            <p class="oglava">
                <strong>Матеріали для  вишивання</strong>
            </p>
            <p class = "text">
                Для вишивання  використовують лляні, конопляні, вовняні, суконні, шовкові,
                бавовняні й змішані  тканини домашнього та фабричного виробництва, а також
                різноманітні за товщиною,  ґатунком і кольором нитки. Багато матеріалів,
                потрібних для рукоділля,  знайдуться в кожному домі: шиті та в’язані вироби,
                які вийшли з моди й  користування, залишки тасьми, шнурів, ниток, шкіри й
                шкірозамінника, шматки  тканин та клапті, мереживо й стрічки тощо. Їх треба
                розібрати за гатунками,  розпороти, почистити, випрати, випрасувати і
                скласти в коробки та пакети.
            </p>
            <p class = "text">
                <strong><em>Тканини,</em></strong> які застосовують  для вишивання, залежно
                від призначення виробу та виду робіт добирають за якістю  й структурою:
                видом волокон, які йдуть на виготовлення пряжі, переплетенням  ниток і
                способом оздоблення. Процес виготовлення тканин складається з прядіння,
                ткацтва та оздоблення.
            </p>
            <p class = "text">
                <em>Прядіння –</em> це створення  пряжі (ниток) з волокнистої маси
                скручуванням між собою <em>волокон</em>– тонкої  непряденої нитки.
            </p>
            <p class = "text">
                Процес виробництва  тканини з пряжі називають <em>ткацтвом.</em>
            </p>
            <p class = "text">
                Спеціальну обробку  готових тканин – відбілення, утворення начосу,
                апретування – називають <em>обробкою</em> тканин.
            </p>
            <p class = "text">
                Тканина  складається з <em>основи</em>– поздовжніх ниток, паралельних краям,
                та <em>піткання</em> (утка) – поперечних ниток. Рисунок, створений на
                тканині чергуванням ниток  основи та піткання через одну, дві, три і більше
                ниток, називають <em>переплетенням.</em> До основних переплетень, простих і
                рівних, належать полотняне, саржеве, атласне, або сатинове (рис. 8).
            </p>
            <p class="image-center">
                <img class="image" src="../img/Для лекційного матеріалу/Види переплетення тканин.png" alt="Види переплетення тканин" title="Види переплетення тканин">
            </p>
            <p class="text-image">
                <em>Рис.  8.</em> Види переплетення тканин:
            </p>
            <p class="text-image">
                а – полотняне, б – саржеве, в –  атласне, або сатинове
            </p>
            <p class="text">
                Найпростіше  переплетення – <em>полотняне</em>, в якому  нитка піткання
                переплітається з  ниткою основи у шаховому порядку, через одну, з лицьового
                і зворотного боків  переплетення має однаковий вигляд.
            </p>
            <p class = "text">
                Волокна, з яких  виготовляють пряжу, нитки, тканину, шнури, тасьму,
                поділяють на природні, або  натуральні, й хімічні.
            </p>
            <p class = "text">
                <em>Натуральні</em> волокна бувають рослинного (конопля, льон,<em></em>кропива, 
                бавовна, джут тощо) і тваринного (вовна, шовк) походження.  Хімічні волокна
                поділяють на штучні та синтетичні. Штучні волокна отримують із натуральної
                сировини рослинного (з  деревини – віскозний, ацетатний і мідно-аміачний
                шовк) і білкового (з вершків  молока та насіння бобових рослин – штучна
                вовна) походження спеціальною  обробкою їх різними хімічними речовинами.
                Синтетичні волокна отримують хімічною  обробкою нафти, газу,
                кам’яновугільної смоли, а також з відходів сільського  господарства та
                целюлозно-паперової промисловості. До них належать капрон,  лавсан, нітрон,
                акрил тощо. На відміну від природних волокон, які мають  визначену довжину,
                хімічні волокна виробляють і застосовують у вигляді  нескінченних ниток або
                коротких обрізків штапельного полотна. <em>Змішані</em> волокна одержують
                змішуванням  натуральних волокон або натуральних із штучними та синтетичними
                під час  прядіння й ткацтва. <em>Неткані</em> матеріали  виготовляють без
                допомоги ткацьких верстатів із відходів: бавовняного пуху,  бавовняних,
                віскозних і синтетичних волокон.
            </p>
            <p class = "text">
                Тканини  полотняного переплетення найзручніші для вишивання лічильними та
                ажурними  швами. Для вишивки по вільно покладеному контуру узору придатні
                тканини, які  мають рівну, однотонну поверхню.
            </p>
            <p class = "text">
                Залежно від  призначення виробу, що виготовляється, та техніки вишивання
                добирають потрібну  тканину. Для скатертей, доріжок, серветок, занавісок
                застосовують льон, льон з  лавсаном, сирове полотно, а для панно та килимків
                – каньову, рогожку,  мішковину, полотно, бортівку, сукно, шерсть, драп. Для
                сумок і газетниць  використовують тканину з нечітко вираженою структурою.
                Для блузок і святкових  суконь застосовують тонші тканини – батист,
                маркізет, шовкові, тонкі шерстяні,  а для верхнього одягу – сукно і драп,
                неткані матеріали.
            </p>
            <p class = "text">
                <strong><em>Нитки</em></strong> (пряжа) –  скручені волокна, які бувають
                натуральними (лляні, конопляні, бавовняні,  вовняні, шовкові), штучними,
                синтетичними та змішаними. За призначенням їх  поділяють на швейні,
                вишивальні, в’язальні та штопальні. За зовнішнім виглядом  нитки бувають
                матові й глянцеві, або мерсеризовані (міцніші).
            </p>
            <p class = "text">
                Нитки, які  застосовують у рукоділлі, розрізняють за якістю, структурою,
                товщиною й  кольором. Швейні бавовняні нитки бувають сирові (натурального
                кольору), білі та  фарбовані, різної товщини: найгрубші № 10, найтонші № 80.
                Кожна нитка  складається з кількох ниток-вкруток, скручених в од ну. Чим
                більша кількість  вкруток, тим міцніша нитка. Виши вальні нитки виготовляють
                із різних волокон,  вони різні за товщиною, ґатунком і кольором: бавовняні,
                шовкові, вовняні,  синтетичні – муліне, ірис, ромашка, акрил тощо.
            </p>
            <p class = "text">
                Для в’язання  використовують найрізноманітніші нитки: швейні різних
                гатунків, муліне, ірис,  гарус, мохер, вовняні та штучні. Штопальні нитки –
                бавовняні, вовняні або  напів-вовняні – бувають різні за товщиною та якістю.
            </p>
            <p class = "text">
                Для шиття,  підготовки й оформлення тканин (приметування, підшивання країв
                виробу тощо), а  також для виготовлення мережок застосовують бавовняні
                котушкові нитки: для  шиття верхнього одягу – № 30; для зшивання бавовняних
                і лляних тканин – № 40;  для тонких тканин і мережок – № 50 і 60. Для
                вишивання на батисті, маркізеті,  крепдешині використовують муліне в
                одну-дві нитки або тонкі шовкові нитки; на  марльовці, рогожці, полотні –
                муліне у дві або три нитки. На шерстяних тканинах  залежно від їхньої
                товщини та узору можна вишивати бавовняною ниткою (в одну  або кілька ниток)
                і шовком. Для вишивання великих виробів застосовують муліне в  пасмо, ірис,
                штопальні, вовняні й синтетичні нитки. При вишиванні нитками  штучного шовку
                та синтетичними вони розпушуються і надають вишивці оксамитового  вигляду.
                Застосовують також нитки, висмикнуті з тканини або кольорової тасьми,  а в
                накладному шитті – шнур, тасьму, сутаж. Щоб нитка під час роботи не
                плуталась і менше кошлатилась, під час шиття вона має бути завдовжки 60–70
                см,  а при вишиванні – 50 см (вовняна – не довше ніж 40 см).
            </p>
            <p class = "text">
                Добирати нитки для  роботи бажано при денному освітленні, оскільки
                електричне світло спотворює  їхній колір. Нитки слід перевірити на міцність
                фарбування. Для цього нитку  опускають у гарячу воду, злегка намилюють і
                протягують між складеною вдвоє  білою тканиною. Якщо на тканині залишився
                слід від фарби, то всі нитки треба  намилити і залити окропом на чверть
                години. Потім прополоскати, кілька разів  міняючи воду, і закріпити фарбу
                оцтом. Можна також прокип’ятити нитку у розчині  води з оцтом (одна столова
                ложка на склянку води) впродовж п’яти хвилин.
            </p>
            <p class = "text">
                <strong><em>Канва –</em></strong> спеціальна  тканина для вишивання
                лічильними швами, переплетення ниток якої створює  клітинки різного розміру
                залежно від ґатунку матеріалу.
            </p>
            <p class = "text">
                Закріплюють канву  на робочій тканині швом уперед голку спочатку вздовж
                рисунка, а потім упоперек.  Перед початком роботи перевіряють, чи однакові
                за товщиною нитки основи і  піткання тканини та канви. Канву можна
                виготовити самому, висмикуючи з тканини  за рахунком нитки основи і
                піткання.
            </p>
            <p class = "text">
                Для вишивання  ошатних суконь і сценічних костюмів, виготовлення
                різноманітних прикрас  потрібні бісер, стеклярус і лелітки (блискітки).
            </p>
            <p class = "text">
                <strong><em>Бісер</em></strong> – дуже дрібні  круглі, трохи сплющені, та
                багатогранні намистинки зі скла, металу, пластмаси з  отворами для
                протягування нитки. Для рукоділля застосовують бісер із глухого
                (непрозорого або матового) та прозорого скла різних кольорів.
            </p>
            <p class = "text">
                <strong><em>Стеклярус</em></strong> на відміну від  бісеру – це відрізки
                завдовжки 3–10 мм тонкої скляної трубочки.
            </p>
            <p class = "text">
                <strong><em>Блискітки,</em></strong> або <strong><em>лелітки,</em></strong>
                – тонкі, круглі та фігурні пластинки з металу, кольорового й дзеркального
                скла,  пластичних мас.
            </p>
            <p class = "text">
                Зберігають бісер і  стеклярус за кольорами і розмірами в окремих пляшечках,
                маленьких баночках і  пробірках з кришками та пробками.
            </p>
            <p class = "text">
                <strong>Інструменти та пристосування</strong>
            </p>
            <p class = "text">
                Вигляд готового виробу багато в чому залежить від  використаного матеріалу
                та застосованих інструментів.
            </p>
            <p class = "text">
                <strong><em>Голки</em></strong> бувають  різні за довжиною і товщиною. Для
                рукодільних робіт треба мати набір швейних і  штопальних голок: дуже тонкі
                (№ 0–1) для вишивання бісером і стеклярусом; тонкі  (№ 2 і 3) для вишивання
                на тонких тканинах; середні (№ 3–5) – на лляних  тканинах; товсті з великим
                овальним вушком (№ 6–12) для роботи на цупких  тканинах, а також для
                вишивання ірисом, тасьмою, синтетичними нитками. Товсту  тканину легше
                проколювати, змастивши голку милом. Зберігати голки бажано разом  із ниткою,
                зав’язаною вузликом, у спеціально зшитих подушечках або книжечках зі
                шматочків фланелі чи тонкого сукна.
            </p>
            <p class = "text">
                Слід обережно поводитися з голками та шпильками і  перераховувати ті, які
                перебувають у роботі, до початку роботи і після її  закінчення. Заіржавлені
                голки можна почистити, вколюючи їх кілька разів у  мішечок з туго набитою
                сухою тирсою.
            </p>
            <p class = "text">
                <strong><em>Нитковдівач</em></strong> –  спеціальний пристрій, який полегшує
                затягування питки в голку.
            </p>
            <p class = "text">
                <strong><em>Наперсток</em></strong> захищає  середній палець правої руки від
                проколів голкою, допомагає робити чіткі проколи  щільної тканини. Він може
                бути металевим або пластмасовим і має обов’язково  відповідати розміру
                пальця.
            </p>
            <p class = "text">
                <strong><em>Ножиці</em></strong> мають  бути кількох розмірів, з гострими
                лезами і кінцями, які щільно змикаються.  Застосовують великі ножиці,
                призначені для розкроювання тканин, середніх  розмірів – для оброблення
                країв виробів і розрізування мотків ниток, маленькі  зі загнутими кінцями –
                для обрізування робочих ниток, надрізування ниток  тканини при виконанні
                мережок та прорізних вишивок і ножиці «зигзаг» – для  оброблення країв
                тканини.
            </p>
            <p class = "text">
                Під час роботи ножиці треба класти праворуч кільцями до  себе. Передавати їх
                слід кільцями вперед та із зімкнутими лезами. Щоб заточити  ножиці, досить
                кілька разів «постригти» ними наждачний папір або «порізати»  15–20 разів
                голку, тримаючи її в лівій руці.
            </p>
            <p class = "text">
                <strong><em>Кілочок, проколка,</em></strong> або
                <strong>
                    <em>пендель, –</em>
                </strong>
                довга дерев’яна, металева чи пластмасова паличка з  гострим кінцем, якою
                виймають намітку, виправляють кути, вирівнюють петлі і  розсовують нитки
                тканини, щоб мати отвори в окремих швах.
            </p>
            <p class = "text">
                <strong><em>Шило</em></strong> застосовують під час роботи зі щільними й
                товстими матеріалами: сукном, повстю,  шкірою.
            </p>
            <p class = "text">
                <strong><em>П’яльці</em></strong> (рис. 9)  – спеціальний пристрій для
                зап’ялювання тканини під час вишивання. Вони бувають  дерев’яні, металеві
                або пластмасові, круглої, квадратної чи прямокутної форми.  Для невеликих
                виробів зручні круглі п’яльці, які складаються з двох дерев’яних  обручів
                діаметром 20-30 см (рис. 9, <strong><em>а ,б</em></strong>)
                <strong>
                    <em>.</em>
                </strong>
                Тканину  з нанесеним узором або його частиною туго натягують на менший
                обруч, а зверху  затискують більшим. Для більш точного відтворення
                візерунка, тканину натягують  без перекосів поздовжніх і поперечних ниток.
            </p>
            <p class = "text">
                Для вишивання великих виробів – скатертей, занавісок,  фіранок, гобеленів
                застосовують – розбірні прямокутні п’яльці (рис. 9, в)  завдовжки від 0,7 до
                3,0 м. Складаються вони з двох поперечних товстих планок і  двох тонких
                поздовжніх (рис. 9, г), двох тонких круглих палиць (рис. 9, д) та  чотирьох
                кілочків (рис. 9, <em>е).</em> Товсті поперечні планки мають отвори для
                кілочків і щілини для поздовжніх планок.
            </p>
            <p class = "text">
                Спочатку підготовляють поперечні планки, закріплюючи на  них цвяшками смужки
                цупкої тканини завширшки 10 см, складеної вдвоє (рис. 9,  є). Потім
                заготовляють дві смужки тканини завширшки 10 см і завдовжки, як  довжина
                п’яльців. З них зшивають два круглих мішечки (не зашитих на кінцях) для
                круглих тонких палиць.
            </p>
            <p class="image-center">
                <img class="image" src="../img/Для лекційного матеріалу/П'яльці.png" alt="П'яльці" title="П'яльці">
            </p>
            <p class="text-image">
                <em>Рис. 9.</em>П’яльці: <em>а, б –</em> круглі; <em>в</em><em>-</em><em>є</em>– 
                прямокутні
            </p>
            <p class = "text">
                Тканину, призначену для вишивки, пришивають до країв поперечних  смуг
                густими стібками через край. Просовують тонкі планки в щілини поперечних
                товстих планок, скріплюючи їх кілочками, вставленими наскрізь через ці
                планки.  Потім натягують тканину спочатку в одному напрямку, а потім – в
                іншому за  допомогою пришитих уздовж робочої тканини смужок, вставляючи
                круглі палиці. Для  цього з внутрішнього боку в мішечках ножицями проколюють
                отвори. Крізь ці  отвори протягують шпагат круговими рухами спочатку за одну
                бокову планку, а  потім – за другу і закріплюють тканину, стежачи, щоб вона
                не перекосилася.
            </p>
            <p class = "text">
                Роботу на таких п’яльцях виконують па спеціальних  підставках або поклавши
                їх на столи однакової висоти. Столи або підставки мають  бути трохи нижчі
                від лінії грудей вишивальниці, щоб під час роботи права рука  могла спокійно
                лежати на п’яльцях.
            </p>
            <p class = "text">
                Для рукоділля потрібні також сантиметрова стрічка, довга  й коротка лінійки,
                косинець, цупкий папір для узорів і картон для трафаретів,  калька,
                міліметрівка, копіювальний папір, альбоми для узорів, олівці  твердом’які
                (ТМ) та кольорові, фломастери, туш. Усі матеріали та інструменти,  потрібні
                для рукоділля, бажано зберігати в одному місці: в коробках, кошичках  або
                скриньках. Зламані голки й шпильки, обрізки ниток, непридатний бісер,
                клаптики складають у спеціальну коробку, а після роботи викидають.
            </p>
        </article>
    </section>
</body>
</html>