<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="icon" type="image/svg" href="../img/Загальна директорія/bead.png">
    <link rel="stylesheet" href="../css/normalize.css">
    <link rel="stylesheet" href="../css/style.css">
    <script src="../Script/Jquery.js"></script>
    <script src="../Script/menu.js"></script>
    <script src="../Script/triger.js"></script>
    <script src="../Script/image.js"></script>
    <title>Декоративно-ужиткове мистецтво</title>
</head>
<body>
    <header>
        <div class="head1"> 
            <div class="head2">
            <h1 class="headText">Нанизування</h1>
        </div>
    </div>      
    </header>
    <nav class="navigation"> 
        <div class="nav-content">
            <a href="Зміст.html">Зміст</a>
                <a href="Зміст.html" class="sub">Нанизування <span class="triger">▲</span></a>
            <ul>
                <li ><a href="З історії нанизування.html">З історії нанизування</a></li>
                <li ><a href="Матеріали та інструменти для нанизування.html">Матеріали та інструменти для нанизування</a></li>
                <li ><a href="Підготовка до нанизування.html">Підготовка до нанизування</a></li>
                <li ><a href="Техніки нанизування.html">Техніки нанизування</a></li>
                <li ><a href="Лабораторна №1.html">Намисто і ланцюжки на одній нитці</a></li>
                <li ><a href="Лабораторна №2.html">Ланцюжки на двох нитках</a></li>
                <li ><a href="Лабораторна №3.html">Нанизування сіток</a></li>
                <li ><a href="Лабораторна №4.html">Ажурні комірці</a></li>
                <li ><a href="Лабораторна №5.html">Ланцюжки із зубчиками</a></li>
                <li ><a href="Лабораторна №6.html">Мозаїчні вироби</a>
                <li ><a href="Лабораторна №7.html">Шнури об’ємні</a></li>
                <li ><a href="Лабораторна №8.html">Паралельне нанизування. Виготовлення об’ємних прикрас</a></li>
                <li ><a href="Лабораторна №9.html">Виготовлення українського ґердана</a></li>
                <li ><a href="Лабораторна №10.html">Техніка вишивки бісером</a></li>
            </ul>
            <a href="Зміст.html" class="sub">Вишивка <span class="triger">▲</span></a>
            <ul>
                <li ><a href="З історії вишивання.html">З історії вишивання</a></li>
                <li ><a href="Матеріали та інструменти для вишивання.html">Матеріали та інструменти для вишивання</a></li>
                <li ><a href="Підготовка до вишивання.html">Підготовка до вишивання</a></li>
                <li ><a href="Техніки вишивання.html">Техніки вишивання</a></li>
                <li ><a href="Лабораторна №11.html">Початкові шви</a></li>
                <li ><a href="Лабораторна №12.html">Рахункові техніки вишивки</a>
                <li ><a href="Лабораторна №13.html">Поверхнево-нашивні нерахухнкові техніки швів</a></li>
                <li ><a href="Лабораторна №14.html">Ажурна вишивка</a></li>
                <li ><a href="Лабораторна №15.html">Оброблення країв виробів</a></li>
                <li ><a href="Лабораторна №16.html">Вишивання бісером, намистом, стеклярусом</a></li>
            </ul>
        <a href="Список використаних джерел.html">Література</a>
    </div>
    </nav>
    <section class="main-content">
        <article>
            <p class="oglava">З ІСТОРІЇ НАНИЗУВАННЯ</p>
            <p class="text">
                Кілька тисячоліть  тому на зміну примітивним прикрасам людини з мушлів і
                каміння, зубів і кісток  тварин, глини й насіння рослин прийшли металеві та
                скляні.
            </p>
            <p class="text">
                <em>Нанизування</em> – мистецтво виготовлення прикрас із  дрібних скляних
                намистин, бісеру й стеклярусу – один із стародавніх, дуже  цікавих, але
                маловідомих видів народної творчості. Як і плетіння, ткацтво,  вишивання та
                інші ремесла, нанизування має свою багатовікову історію й особливості
                розвитку.
            </p>
            <p class="text">
                Прикрасами,  виготовленими з дрібного намиста, перлин, бісеру й стеклярусу,
                відомими ще з  часів Давнього Єгипту, Індії й Китаю, здавна прикрашали
                народний одяг у  багатьох країнах. У Давньому Єгипті плели прикраси з
                непрозорого (глухого, або  пастового) крупного бісеру зеленого й блакитного
                кольорів. Носили прикраси з  бісеру в Римській імперії, Візантії, Венеції,
                Німеччині, Франції. До нашого  часу збереглася любов до виробів із
                кольорового бісеру в народів Арабських  країн і Африки, окремих штатів
                Індії, в індіанців Америки, народів Океанії, в  Європі та Азії. Це ефіопські
                «чале», індійські «мала» та «хар», кубинські  «кояр» і «гаргантия»,
                ангольські «мисанга», болгарські, румунські й молдавські  «ґердани» і
                «зґарди», словацькі «нагрделники», білоруські «пляцьонки» і  «гордячки»,
                таджицькі «гулубанд», узбецькі «зебі-гардан», литовські «каролінес»  та
                багато інших прикрас.
            </p>
            <p class="text">
                Залежно від місця  в костюмі прикраси поділяють на шийні, нагрудні, поясні,
                наспинні. Ними  прикрашали голову, коси, головні убори, зап’ястки рук. Вони
                бувають довгими і  короткими, вузькими й широкими, пласкими та об’ємними,
                суцільними й ажурними, у  вигляді прямих і заокруглених смужок, з рівними й
                зубчастими краями,  однобарвними і прикрашеними орнаментами з бісеру різних
                кольорів. Нижній край  виробів прикрашали торочками й петлями з бісеру та
                стеклярусу, великими  намистинами. До них прикріплювали амулети, монети,
                дзвіночки, хрестики, ікони,  мушлі-каурі, дзеркальця тощо. Орнамент одних
                прикрас великий і нескладний,  інших – дрібний і густий, стриманий або
                яскравий.
            </p>
            <p class="text">
                Носили прикраси в  різних країнах по-різному: по одній або кілька одночасно,
                щодня або тільки у  свята, з дитинства й до старості або тільки у молоді
                роки, тільки жінки або  дівчата й молодиці. В окремих місцевостях, де
                виготовляли прикраси, вони були  невід’ємною частиною й чоловічого костюма.
            </p>
            <p class="text">
                На території нашої  країни вироби з коштовного каміння, перлів, скляного
                намиста, бісеру й  стеклярусу здавна побутували у народів, які населяли її
                ще в VI–V ст. до н. е. –  І–IV ст. н. е.: скіфів, сарматів і давніх слов’ян.
                Ними прикрашали одяг і  взуття, предмети жіночого туалету. За часів
                Київської Русі (IX–XII ст.) поряд  із гаптуванням застосовували коштовне
                каміння й намисто різних розмірів для  прикрашання одягу знаті й предметів
                культу. Носили прикраси у вигляді разків  скляного намиста і браслетів, які
                виготовляли в місцевих кустарних скляних  майстернях.
            </p>
            <p class="text">
                Монголо-татарська  навала надовго зупинила розвиток скловиробпицтва на Русі.
                Тільки у XV ст. для  виготовлення виробів культового призначення і для
                царського двору рукодільниці  почали широко застосовувати привізний
                венеціанський бісер, поєднуючи його з  коштовним камінням і перлами. З
                привізних перлів нанизували жіночі прикраси для  знаті та заможних селянок,
                а починаючи з XVIII ст. у домашніх рукоділлях та для  оздоблення народного
                костюма почали використовувати бісер, який завозили з  Венеції та Богемії
                (Північна Чехія).
            </p>
            <p class="text">
                Найбільшого  розквіту виготовлення прикрас з бісеру і застосування їх у
                народному одязі досягло  в другій половині XIX – на початку XX ст. Їх
                виготовляли й носили в окремих  районах Литви, Білорусі, Молдови та України,
                на Крайній Півночі, Далекому  Сході, в Середній Азії, Закавказзі й на Дону.
            </p>
            <p class="text">
                Жінки та дівчата  виготовляли ажурні заокруглені коміри й довгі смужки
                підвісок, косинки, пояси й  сережки, прикрашали голову й коси стрічками з
                бісеру, а головні убори –  торочками й «поднизями», «ряснами» і
                «позатиленями». Різноманітні за формою, орнаментальними  мотивами і
                колоритом, розмірами і технікою виготовлення ці вироби надавали  одягу
                святкового вигляду, підкреслювали народність його форм, розкривали
                неповторний талант, смак і майстерність їхніх творців – сільських і міських
                майстрів.
            </p>
            <p class="text">
                Виготовляли –  плели й нанизували – прикраси вручну за допомогою ниток і
                голок, кінської  волосіні, тоненького дротика або ткали на верстатику з
                нитяною основою, де роль  човника виконувала голка й нитка з набраними на
                неї бісеринками.
            </p>
            <p class="text">
                Для роботи  використовували переважно різнобарвний непрозорий бісер.
                Переплітаючи нитки з  нанизаними за рахунком бісеринками, майстрині
                створювали яскраві барвисті  візерунки з чергування окремих фігур і
                орнаментів. Узори майстрині запозичували  із стародавніх вишитих і тканих
                виробів, мережива й шиття, характерних для  певної місцевості, і
                відтворювали їх у бісері. Досвідчені майстрині створювали  їх самі (з
                голови) під час роботи, зберігаючи традиційні місцеві мотиви.
            </p>
            <p class="text">
                В орнаментиці  прикрас із бісеру переважають геометричні узори, особливо в
                ажурних виробах.  Кожній місцевості властиві свої місцеві назви окремих
                фігур та узорів у цілому.
            </p>
            <p class="text">
                Найпоширенішою  фігурою є ромб із різноманітними варіаціями та прямі, ламані
                й схрещені лінії.  Трапляються також стилізовані рослинні візерунки.
            </p>
            <p class="text">
                Прикраси з бісеру,  однакові за формою і призначенням, мають безліч місцевих
                назв, які виникли від  способів виготовлення, орнаментальних мотивів, місця
                в одязі, від подібності до  предметів побуту та форми реального світу.
            </p>
            <p class="text">
                Довгі смуги підвісок –
                нагрудних прикрас у  вигляді петлі з ажурної або тканої з бісеру стрічки,
                кінці якої з’єднані  медальйоном, – найчастіше називають «ґердан». Шийні
                прикраси у вигляді ажурного  коміра з крупного бісеру різної ширини
                прикрашали жіночі сорочки і називалися  «монисто». Вузенькі смужки з
                кольорового бісеру й стеклярусу, які носили на шиї  та прикрашали ними
                головні убори, найчастіше називали «цепочка», а круглі  об’ємні шнури –
                «джгут», «шнур».
            </p>
            <p class="text">
                У Білорусі  прикраси з бісеру у вигляді вузьких смужок і комірців були
                відомі у  Гродненській та Гомельській губерніях, їх називали «пляцьонка» –
                від способу  виготовлення і «горлянка» – від місця ношення на шиї. З горлом,
                шиєю пов’язані  назви багатьох прикрас. Це мордовські «кирганьпірф» –
                навколо шиї, таджицькі  «гулубанд» – пов’язка на шию, кубинські «гаргантия»
                – горло, словацькі  «нагрдельник» – горло тощо.
            </p>
            <p class="text">
                У Литві вузенькими  смужками – «каролінес», виготовленими з бісеру, жінки
                прикрашали начільну  частину шапочок та хусток, а дівчата одягали їх на
                чоло, прикрашаючи голову і  підтримуючи волосся. В окремих районах носили
                комірці з темного бісеру.
            </p>
            <p class="text">
                Вироби у вигляді  нагрудників, шнурів, комірців, ланцюжків різної форми з
                намиста й бісеру,  прикрашених монетами, крупними намистинами,
                мушлями-каурі, були досить  поширеними у багатьох народів: чувашів,
                марійців, удмуртів, татар, башкирів,  хакасів. Особливо мальовничі й
                різноманітні прикраси з бісеру мордовських жінок  у вигляді
                «шайтанів-крьоскольне», широких комірів – «цифкс» і «комбоне»,  круглих
                джгутів і поясних прикрас – «пулай» і «пулагай».
            </p>
            <p class="text">
                Мистецтво  нанизування прикрас і дрібного намиста й бісеру збереглося до
                цього часу у  місцевого населення Крайньої Півночі, Далекого Сходу, окремих
                районів Середньої  Азії й Закавказзя.
            </p>
            <p class="text">
                В Україні прикраси  з бісеру найпоширеніші в західних областях –
                Закарпатській, Львівській,  Івано-Франківській, Чернівецькій, в окремих
                селах Тернопільської, Хмельницької,  Вінницької, Житомирської областей. Тут
                побутує безліч місцевих назв таких  прикрас, але найбільш уживаною й
                узагальненою залишається ґердан. Ґерданом називали  плетену вовняну тасьму,
                на якій носили хрестик і металеві прикраси, а також  ажурну чи ткану смужку
                та ажурний комір з різнобарвного бісеру.
            </p>
            <p class="text">
                На відміну від  прикрас інших народів з крупного бісеру українські прикраси
                плели і нанизували  з дуже дрібного глухого й прозорого бісеру різних
                кольорів.
            </p>
            <p class="text">
                Більшість назв  українських прикрас із бісеру виникла від способів
                виготовлення: силка, силянка,  сильованка (від силити, силяти, тобто низати,
                нанизувати), плетянка, плетінка,  монисто плетене (від техніки плетіння),
                ґердан тканий, тканка (від способу  ткання на верстатику); решітка, сітка,
                ліхтарик (від форми вічок ажурних  прикрас); висьорок, дармовиси, шлейки
                (від місця в костюмі) тощо.
            </p>
            <p class="text">
                Селянські прикраси  з бісеру у багатьох народів нашої країни завдяки їх
                барвистості, суто народним  орнаментам і колориту, композиційним вирішенням
                і різноманітності форм  наприкінці позаминулого та па початку минулого
                століття були відомі далеко за  її межами. Вони експонувалися на міжнародних
                виставках та ярмарках, їх  продавали в магазинах кустарних промислів
                Австрії, Німеччини, Англії, Америки,  Франції та інших країн. На наших
                зразках навчалися у рукодільних школах Європи.  Рукодільні майстерні та
                школи бісерниць перестали існувати під час  громадянської війни.
            </p>
            <p class="text">
                Стародавнє  мистецтво нанизування почало відроджуватись у 70-ті роки XX ст.
                завдяки старанням  багатьох рукодільниць. Наслідуючи народні традиції, вони
                створюють бісерні  прикраси (мал. 1), які, як і стародавні, чудово
                поєднуються з сучасним одягом,  прикрашаючи й доповнюючи його.
            </p>
            <p class="image-center">
                <img class="image" src="../img/Для лекційного матеріалу/Жіночі прикраси з бісеру.jpg" alt="жіночі прикраси з бісеру" title="жіночі прикраси з бісеру">
            </p>
            <p class="text-image">
                <em>Мал.  1.</em> Жіночі прикраси  з бісеру:
            </p>
            <p class="text-image">
                <em>а</em> – ґердан; <em>б</em> – силянка; <em>в</em> –  комірець;
                <em>
                    г
                </em>
                – криза.
            </p>
            <p class="text">
                У легенді про  виникнення скловиробництва розповідається, що одного разу, в
                дуже далекі часи,  фінікійські купці везли по Середземному морю вантаж
                видобутої в Африці (у  долині Нілу) природного мінералу – селітри. На
                ночівлю вони висадилися на  піщаному березі й почали готувати собі їжу. Не
                маючи під руками каміння,  обклали багаття великими шматками селітри.
                Вранці, розгрібаючи золу, купці  виявили чудовий злиток, який був твердим,
                як камінь, горів вогнем на сонці й  був чистим і прозорим, як вода. То було
                скло. Так майже шість тисячоліть тому  виникло скловиробнпцтво.
                Найпоширенішим видом скляних виробів було намисто, яке  завдяки
                вдосконаленню технології виготовлення з часом ставало все дрібнішим.  Так
                з’явився бісер (від арабс, <em>бусра,  бусер</em> – штучні перли).
            </p>
            <p class="text">
                Виготовлення  дрібного намиста й бісеру є одним із різновидів процесу
                оброблення скла.  Спочатку їх виготовляли з глухого (непрозорого) скла
                переважно чорно-синього  або зеленого кольору різними способами. Розплавлену
                скляну масу витягували у тонку  нитку та накручували на мідний стрижень,
                товщина якого відповідала отвору для  нанизування намистинок на нитку. Потім
                стрижень вилучали, а намистинку  піддавали повторному розігріванню з
                подальшою ручною обробкою. Був також інший  спосіб: витягнуту нитку
                розплющували у смужку та обвивали нею мідний дріт –  стрижень. Боковий шов
                згладжували і стрижень виймали. Трубочку розрізували на  шматочки потрібної
                довжини, й окремі намистинки обробляли вручну. Для  різнобарвного намиста
                нитку виготовляли з кількох «спаяних» між собою прутиків  різного кольору.
            </p>
            <p class="text">
                З часом  удосконалювалася технологія виготовлення скла: напівпрозоре скло
                з’явилося у II  ст. до н. е., а в І ст. до н. е. почали варити прозоре скло
                різних кольорів.
            </p>
            <p class="text">
                Із Давнього Єгипту  й Сирії виробництво скла поширилось у Римську імперію,
                де в І ст. н. е. було  винайдено спосіб видування різних виробів за
                допомогою трубки. Щоб виготовити  намисто, майстер-склодув із краплі
                розплавленої скломаси за допомогою тростяної  або залізної трубки видував
                трубочку-дротик малого діаметра. Тонкі трубочки з  кольорового скла
                розрізали на дрібні шматочки спеціальними ножицями  (гільйотинного типу).
                Отриману сировину на ситі відсіювали від брухту й  обробляли зволоженою
                шліфувальною сумішшю з товченого вугілля з вапном або  глиною в барабані,
                який обертався. Після заповнення отворів сумішшю бісер  висушували,
                змішували з невеликою кількістю піску й нагрівали до  темно-червоного
                кольору в чавунних барабанах, які повільно оберталися. Під час  цього
                процесу розм’якшені скляні кільця округлялися, згладжувалися нерівності,
                обертання не давало їм сплющитися, а порошкова суміш запобігала запливанню
                отворів. Після охолодження бісер промивали, висушували і за допомогою
                полірувального порошку повертали йому блиск, втрачений під час розжарювання.
            </p>
            <p class="text">
                Із Римської  імперії виробництво бісеру поширилось у Грецію, Галію (нині –
                Франція),  Німеччину та Візантію. Після занепаду Візантії секретами
                виробництва скла на  довгі роки заволоділа Венеція (X-XVIII ст.), а
                наприкінці XVI ст. запалали  перші печі скловаріння у Богемії (Північна
                Чехія).
            </p>
            <p class="text">
                Бісер східного  походження (можливо, індійського) знайдено на Алтаї, у
                похованнях Пазирикських  курганів VI–V ст. до н. е.
            </p>
            <p class="text">
                В Україні бісер зі скла й бронзи знаходили у похованнях  VI-III ст. до н. е.
                В часи Київської Русі (IX- XII ст.) жінки та діти носили прикраси  у вигляді
                скляного намиста та браслетів різної форми й кольору, які виготовляли  у
                місцевих кустарних скляних майстернях. Для оздоблення одягу знаті крім
                коштовного каміння, річкових і морських перлів застосовували привізний
                візантійський бісер. Татаро-монгольська навала надовго перервала розвиток
                скловпробництва на Русі. Тільки у XV ст. для виготовлення предметів
                культового  призначення, одягу та речей духовенства й знатних вельмож
                рукодільниці почали  широко застосовувати привізний венеціанський бісер,
                поєднуючи його у вишивці з  коштовним камінням та перлами. Починаючи з XVIII
                ст. бісер, який ввозили з  Венеції та Богемії, почали використовувати у
                домашньому рукоділлі й оздобленні  народного костюма.
            </p>
        </article>
    </section>
</body>
</html>