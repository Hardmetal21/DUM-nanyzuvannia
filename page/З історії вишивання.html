<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="icon" type="image/svg" href="../img/Загальна директорія/bead.png">
    <link rel="stylesheet" href="../css/normalize.css">
    <link rel="stylesheet" href="../css/style.css">
    <script src="../Script/Jquery.js"></script>
    <script src="../Script/menu.js"></script>
    <script src="../Script/triger.js"></script>
    <script src="../Script/image.js"></script>
    <title>Нанизування</title>
</head>
<body>
    <header>
        <div class="head1"> 
            <div class="head2">
            <h1 class="headText">Нанизування</h1>
        </div>
    </div>      
    </header>
    <nav class="navigation"> 
        <div class="nav-content">
        <a href="Вступ.html">Вступ</a>
        <a href="Зміст.html" class="sub">Зміст <span class="triger">▲</span></a>
            <ul>
                <li ><a href="Лабораторна №1.html">Намисто і ланцюжки на одній нитці</a></li>
                <li ><a href="Лабораторна №2.html">Ланцюжки на двох нитках</a></li>
                <li ><a href="Лабораторна №3.html">Нанизування сіток</a></li>
                <li ><a href="Лабораторна №4.html">Ажурні комірці</a></li>
                <li ><a href="Лабораторна №5.html">Ланцюжки із зубчиками</a></li>
                <li ><a href="Лабораторна №6.html">Мозаїчні вироби</a>
                <li ><a href="Лабораторна №7.html">Шнури об’ємні</a></li>
                <li ><a href="Лабораторна №8.html">Паралельне нанизування. Виготовлення об’ємних прикрас</a></li>
                <li ><a href="Лабораторна №9.html">Виготовлення українського ґердана</a></li>
                <li ><a href="Лабораторна №10.html">Техніка вишивки бісером</a></li>
            </ul>
        <a href="Список використаних джерел.html">Література</a>
    </div>
    </nav>
    <section class="main-content">
        <article>
            <p class="oglava">З ІСТОРІЇ ВИШИВАННЯ</p>
            <p class = "text">
                Оздоблення  тканини, шкіри, повсті орнаментальним візерунком або сюжетним
                зображенням,  виконане вручну (голкою з ниткою, гачком) або машинним
                способом, називають <em>вишивкою</em>. Сам процес оздоблення, тобто
                виконання вишивки, називають <em>вишиванням</em>.  Цей вид народної
                творчості – один із найпопулярніших і  найдоступніших. Ошатні й різноманітні
                вишивки створено народом упродовж його  багатовікової історії.
            </p>
            <p class = "text">
                Візерунки,  які прикрашають одяг і речі побуту, – не тільки окраса, а й
                естетичний та  історичний досвід народу, його уявлення про навколишній світ
                і гармонію буття.
            </p>
            <p class = "text">
                Декоративне  оздоблення вишивкою одягу та предметів побуту тісно пов’язане з
                побутом і  працею людей, природою, з історичними та культурними
                особливостями епохи і  різних періодів розвитку країн і народів. У його
                основу покладено художні смаки  й уявлення, національні мотиви та
                самобутність колорит і майстерність, що  властиві народній творчості.
            </p>
            <p class = "text">
                Народжувались і  гинули цивілізації, країни, народи, а мистецтво набувало
                все нових ознак та  якостей, вбираючи кращі зразки минулого, створюючи й
                удосконалюючи нове,  утверджуючи й продовжуючи місцеві традиції. З покоління
                в покоління  передавалося тільки потрібне та зрозуміле, придатне до
                подальшого розвитку. Це  і є <em>традиції</em> – спадкоємність, або
                передавання національного характеру народу, окремих видів і форм вияву й
                побутування мистецтва, характеру виробів, прийомів майстерності.
            </p>
            <p class = "text">
                <em>Виникнення</em> вишивання – одного з найпопулярніших  видів народного
                мистецтва – належить до епохи первісної культури і пов’язане з
                використанням першого стібка при виготовленні одягу зі шкір тварин. Перехід
                від  кам’яного та кістяного шила до кістяної, а потім бронзової та сталевої
                голки  сприяв винаходу й удосконаленню нових способів шиття та вишивання,
                які  доповнювали один одного.
            </p>
            <p class = "text">
                <em>Матеріалом</em> для вишивання в різний час були жили  тварин, нитки з
                кропиви, льону, конопель, бавовни, шовку, вовни – натуральні  або фарбовані,
                волосінь, срібло, золото, перли та коштовне каміння, намисто й  бісер,
                лелітки, мушлі, золоті та мідні бляшки, монети. На аплікації
                використовували хутро, шкіру, повсть, тканини.
            </p>
            <p class = "text">
                Змінювалися  матеріали і способи вишивання, створювалися нові орнаменти й
                композиції, але  залишалося постійним прагнення краси.
            </p>
            <p class = "text">
                Високого  художнього рівня в мистецтві декоративної вишивки досягли
                стародавні майстри  Вавилону, Індії, Греції, Риму, Ірану, Візантії, країн
                американського  континенту. їхні вишивки відомі з матеріалів археологічних
                розкопок,  пам’ятників скульптури та живопису, записів літописців і
                мандрівників.
            </p>
            <p class = "text">
                Найдавніші  вишивки, які дійшли до цього часу, належать VI-V ст, до н. е.
                Вони були  виконані у Давньому Китаї на шовкових тканинах шовком-сирцем,
                волоссям,  золотими й срібними нитками однобічною гладдю та уприкріп,
                стебловим, вузловим  і тамбурним швами. Вишивкою прикрашали не тільки одяг,
                а й килими та  декоративні панно із зображення дерев і фазанів. Тонкі
                вишивки Китаю вплинули  на вишивальне мистецтво Японії.
            </p>
            <p class = "text">
                Різноманітні  вишивки Давньої Індії та Ірану, виконані гладдю, штопальним
                швом і хрестиком на  бавовняних, лляних і шовкових тканинах, застосовувалися
                в побуті й вирізнялися  безліччю рослинних мотивів, зображенням тварин та
                жанрових сюжетів. Барвисті  вишивки Візантії, що відзначалися розкішним
                шовковим та золотим шиттям і  різноманітністю рослинних узорів, вплинули на
                розвиток вишивального мистецтва  багатьох країн Західної Європи
                середньовіччя, де складалися свої орнаментальні  мотиви, кольори та техніки
                виконання. Особливого розквіту досягла вишивка в  одязі панівних класів, на
                культових предметах і церковному одязі.
            </p>
            <p class = "text">
                В Іпатіївському  літописі розповідається про те, як 908 р. князь Олег після
                переможного походу  на Візантію одержав у дар одяг, вишитий золотом.
            </p>
            <p class = "text">
                В Англії з XIII  ст. відома багата вишивка вільною гладдю орнаментальних
                мотивів із квітів і  переплетених завитків рос лин золотом, сріблом і
                шовком. У XVI–XVII ст. у  Франції, Італії та інших європейських країнах були
                дуже поширені портрети,  панно із зображенням людей і тварин на тлі пейзажів
                з маєтками, міфологічні  сюжети, картини полювання.
            </p>
            <p class = "text">
                Особливим багатством  вишивальної техніки, різноманітністю зображуваних
                рослин, тварин і птахів на  лляних і шерстяних тканинах вирізнялися вишивки
                Іспанії.
            </p>
            <p class = "text">
                З кінця XIII-  початку XIV ст. вишивку почали широко застосовувати в
                народному костюмі та для  прикрашання по бутових речей. Дуже поширеною була
                вишивка білою та прорізною  гладдю з геометричними і рослинними узорами у
                Франції, Німеччині, Швеції,  Англії, Данії, Норвегії. У скандинавських
                країнах вишивали також кольоровою  вовною та застосовували
                <em>
                    гаптування
                </em>
                –  вишивання золотими, срібними и шовковими нитками стібками вільної гладі.
            </p>
            <p class = "text">
                До нашого часу не  дійшли зразки одягу й побутових речей давніх слов’ян, які
                поважали обряд  спалення мертвих, проте мистецтво художнього вишивання дуже
                високо цінувалося у  період Київської Русі. Ще в X–XI ст. для вишивання крім
                лляних, шовкових,  золотих і срібних ниток застосовували коштовне каміння і
                перли, видобуті у  місцевих водоймах, а також привізні.
            </p>
            <p class = "text">
                Одну з перших  вишивальних шкіл заснувала у Києві в Андріївському монастирі
                сестра Володимира  Мономаха княгиня Анна-Янка. Тут молоді дівчата навчалися
                майстерності вишивання  шовком, золотом і сріблом. Упродовж століть руками
                невідомих майстринь  створювалися пишні рослинні орнаменти в оздобленні
                культових споруд, на одязі  вельмож і заможних верств міського та сільського
                населення. Скромнішими були  вишивки у народному побуті.
            </p>
            <p class = "text">
                До кінця XVIII ст.  вишивання було заняттям аматорів, домашнім ремеслом. Із
                розвитком у країні  кустарних промислів і різних ремесел вишивання стало для
                багатьох майстрів  професією та підмогою в житті. Розвиток вишивання
                спонукав до створення окремих  центрів вишивального мистецтва у багатьох
                районах країни. їхні вишивки мали  своєрідні художні особливості візерунків,
                колорит, техніку виконання, форму та  композиційне рішення. У XIX – на
                початку XX ст. вишивка поширилася на  оздоблення народного костюма в усіх
                куточках країни.
            </p>
            <p class = "text">
                В <em>Україні</em> зберігаються давні традиції  оздоблення одягу і предметів
                побуту національною вишивкою, в якій яскраво  відтворено самобутність
                окремих історично складених регіонів (рис. 1). У свою  чергу, в кожному
                регіоні – Полісся, Середня Наддніпрянщина, Слобожанщина,  Поділля, Карпати і
                Прикарпаття, південь України – простежуються місцеві  особливості, які
                властиві окремим областям, районам, селам.
            </p>
            <p class = "text">
                Упродовж століть  історичного й культурного розвитку України утворилися
                осередки народної  творчості, де вишиванню належить провідне місце. Це –
                Полтавщина, Чернігівщина,  Київщина, Полісся й Поділля, Львівщина, Буковина,
                Гуцульщина та інші райони.  Далеко за їхніми межами були відомі окремі села
                й майстрині, вишивки яких  славилися самобутністю узорів і кольоровою
                насиченістю, композиційною різноманітністю  і техніками виконання.
            </p>
            <p class="image-center">
                <img class="image" src="../img/Для лекційного матеріалу/Карта Етноса.png" alt="" title="Етнографічне районування">
            </p>
            <p class="text-image">
                <em>Рис.</em> 1. Етнографічне районування України:
                І -  Полісся; II - Карпати і Прикарпаття; III - Поділля; IV - Слобожанщина і
                Полтавщина; V -  Середня Наддніпрянщина; VI - Південь України; області: <em>1 -</em>
                Волинська;<em>2 -</em> Рівненська; <em>3</em> <em>-</em> Житомирська; <em>4 -</em>
                Сумська; 5 <em>-</em> Київська; <em>6 -</em> Чернігівська; 7 - Львівська;<em>8 -</em> Івано-Франківська; <em>9 -</em> Тернопільська; <em>10 -</em>
                Закарпатська; <em>11 -</em> Чернівецька;<em>12 -</em> Хмельницька; <em>13 -</em> Вінницька; <em>14 -</em>
                Полтавська; <em>15 -</em> Харківська; <em>16 -</em> Луганська;<em>17 -</em> Донецька; <em>18 -</em> Дніпро петровська; <em>19 -</em>
                Черкаська; <em>20 -</em> Кіровоградська; <em>21</em> - Запорізька;
                <em>
                    22 -
                </em>
                Херсонська; <em>23 -</em> Миколаївська; <em>24 -</em> Одеська; <em>25 -</em>
                Автономна Республіка Крим
            </p>
            <p class = "text">
                Забезпечувати  сім’ю одягом і потрібними речами домашнього побуту з тканини
                зобов’язані були  матері, дружини й дочки. Для цього в європейській частині
                сіяли й вирощували  коноплю та льон, у Середній Азії – бавовну, джут,
                кендир. Обробляли їх, пряли  нитки, ткали полотно, з якого потім шили одяг і
                побутові речі. Для тканин,  призначених на верхній одяг і побутові речі,
                готували вовну та сукно: стригли  овець, вичісували кіз, кролів, верблюдів,
                собак, перебирали руно, пряли пряжу,  ткали і валяли повсть. До такої роботи
                дітей привчали з семи-, восьмирічного  віку. До дня свого повноліття дівчина
                мала приготувати посаг: буденний і  святковий одяг на все життя, настільники
                та облямівки, рушники, рядна і десятки  метрів полотна для майбутньої сім’ї.
            </p>
            <p class = "text">
                Не розвагою, а  тяжкою жіночою працею були ткацтво, шиття, плетіння,
                виготовлення предметів  побуту та їх оздоблення. Багатьма поколіннями
                майстрів рукоділля створювалися  чудові узори, способи виконання й мистецькі
                витвори, виробилися стійкі  особливості національної творчості. Жінки з
                великою майстерністю й художнім  смаком прикрашали сорочки, поясний і
                плечовий одяг, рушники, скатерті,  занавіски та інші побутові й обрядові
                вироби, а чоловіки славилися майстерним  оздобленням верхнього одягу та
                взуття.
            </p>
            <p class = "text">
                Якщо раніше  вишивали тільки сировими й білими нитками, які залишалися від
                ткання полотна,  то з часом навчилися фарбувати їх рослинними барвниками –
                корінням і корою,  квітами й листям дерев, чагарників і трав. Користувалися
                також привізними  кольоровими шовковими, вовняними та ба вовняними нитками,
                уміло доповнюючи ними  орнаменти, які побутували раніше. Сорочки для
                похорону в багатьох районах  України вишивали волоссям.
            </p>
            <p class = "text">
                Яскраві кольори у  вишивках з’явилися у другій половині XIX ст., а потім їх
                застосовували в 30-ті  та 50-ті роки минулого століття. Змінилися традиційні
                орнаменти, які доповнювали  сучасною символікою та запозиченими мотивами,
                почали використовувати менш  складні техніки вишивання.
            </p>
            <p class = "text">
                У чудових витворах  мистецтва, що зберігаються в багатьох музеях країни,
                виявилися самобутність і  майстерність, вмілий добір матеріалу за кольором і
                фактурою, витонченість та неповторність  візерунків і кольорів, розмаїття
                технік виконання. Нині у вишиванні чудово  поєдналися традиційне й сучасне
                творче начало. Творчі колективи сучасних  художніх промислів дбайливо
                зберігають і розвивають традиції народної вишивки,  її місцеві особливості.
                Тому можна безпомилково відрізнити вишивки різних  регіонів. Сучасні майстри
                запозичують із скарбниць народної спадщини крій та  чудові візерунки,
                використовують як стародавні більш складні, так і нові –  декоративні,
                простіші шви, створюючи нові зразки народної творчості.
            </p>
        </article>
    </section>
</body>
</html>